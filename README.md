ZAKLJUČEVANJE ŠTUDIJA NA STARIH ŠTUDIJSKIH PROGRAMIH (SPREJETIH PRED 11. 6. 2004)
Datum objave: 22. februar 2016 | Datum poteka: 30. september 2016 | Avtor: Vladka Kožuh Ledinek
Zakon o spremembah in dopolnitvah Zakona o visokem šolstvu (Uradni list RS, št. 63/04) določa, da se lahko študentje, ki so se vpisali v stare študijske programe, sprejete pred 11. 6. 2004, izobražujejo in končajo izobraževanje pod pogoji, ki so veljali pred uveljavitvijo tega zakona, vendar najkasneje do 30. 9. 2016. Po tem roku dokončanje študija po vpisanem študijskem programu ne bo več mogoče.
POMEMBNI ROKI:
PODIPLOMSKI ŠTUDIJ (ŠTUDIJ ZA PRIDOBITEV MAGISTERIJA ZNANOSTI)
prijava teme magistrskega dela do 31. 3. 2015
oddaja magistrske naloge do 31. 3. 2016*
zagovor magistrskega dela najkasneje do 30. 9. 2016*
* navedenih rokov zaradi izvedbe postopkov imenovanja komisij in ZViS ni mogoče podaljšati
PODIPLOMSKI ŠTUDIJ (ŠTUDIJ ZA PRIDOBITEV DOKTORATA ZNANOSTI)
prijava teme doktorske disertacije do 30. 9. 2012
oddaja doktorske disertacije do 31. 3. 2016*
zagovor doktorske disertacije najkasneje do 30. 9. 2016*
​* navedenih rokov zaradi izvedbe postopkov imenovanja komisij in ZViS ni mogoče podaljšati
DODIPLOMSKI ŠTUDIJ (UNIVERZITETNI IN VISOKOŠOLSKI STROKOVNI ŠTUDIJSKI PROGRAMI)
prijava teme diplomskega dela do 31. 3. 2015
oddaja diplomskega dela do roka, ki je naveden na sklepu o diplomskem delu*
zagovor diplomskega dela najkasneje do 30. 9. 2016**
* zadnji rok za oddajo diplomskega dela je 31. 8. 2016, vendar morajo imeti študenti ta rok odobren s strani dekana in izdan ustrezen sklep o diplomskem delu. Podaljšanje roka do 31. 8. 2016 je možno le, če študent teme diplomskega dela še ni podaljšal in če pravočasno v referat odda vlogo za podaljšanje teme (obrazec je dosegljiv nahttp://feri.um.si/studij/zakljucna-dela/)
** navedenega roka ni mogoče podaljšati
Študenti, ki so rok za oddajo teme zamudili, lahko pošljejo pisno prošnjo za podaljšanje roka na Komisijo za študijske zadeve, vendar morajo obvezno upoštevati rok za oddajo in zagovor zaključnih nalog, saj so ti roki dokončni.
Za vse morebitne dodatne informacije se obrnite na Referat za študentske zadeve (lidija.kokol@um.si - dodiplomski študij, vladka.kozuh@um.si - podiplomski študij).
To sporočilo je bilo prvič objavljeno 1. 2. 2015

